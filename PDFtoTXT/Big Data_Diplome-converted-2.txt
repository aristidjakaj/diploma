1 
 
 
Universiteti i Tiranës 
Fakulteti i Ekonomisё  
Dega Informatikë ekonomike 
Departamenti Statistikë dhe Informatikë e zbatuar 
 
 
TEMË DIPLOME 
 
RRITJA EKSPONENCIALE 
E BIG DATA DHE 
BIZNESET  
 
 
 
 
 
 
 
 
 
 
 
 
 
 
 
 
 
 
Studenti: Udhëheqësi shkencor:
   
Joana Braja Prof.Dr. Fatmir Memaj  
 
   
 
 
Tiranë 2018 
----------------Page (0) Break----------------
2 
 
 
 
ABSTRAKT 
 
 
 
Ky punim eksploron problemin e rritjes eksponenciale të big data parë nga 
këndvështrimi i bizneseve. Miliarda të dhëna gjenerohen çdo ditë në rang globa. Ky 
numër pritet të rritet edhe më shumë përgjatë viteve në vazhdim dhe kjo do të ketë 
ndikim direkt te bizneset, menaxhimi i tyre dhe proceset e biznesit.  
 
Në seksionin e parë, autori rishikon literaturën ekzistuese në lidhje me big data dhe 
llojet e të dhënave. Identifikohen pesë karakteristikat e big data dhe kategorizohen të 
dhëna në të strukturuara dhe të pastrukturuara duke u ilustruar me shembuj perkatës. 
Ky seksion parashtron bazën teorike për trajtimin e problemeve në vijim.  
 
Më tej teksti evidenton rritjen eksponenciale të big data dhe shpjegon se çfarë 
përfitime dhe sfida paraqet kjo rritje për bizneset. Për ta konkretizuar u krye studimi i 
kompanive Shqiptare dhe marrëdhënies së tyre me big data. U përdor metoda 
kualitative dhe specifikisht intervistat. U dol në përfundimin se kompanitë shqiptare 
kanë filluar të ndjejnë sfidat e menaxhimi të të dhënave dhe ndërmarrin masa 
përkatëse.   
 
Punimi kërkon t’i japë zgjidhje teknologjike dhe menaxheriale bizneseve që përballen 
me sfidat e big data. Këtë e arrin duke eksploruar gjendjen reale dhe duke sugjeruar 
zgjidhjet e mundshme. Studimi përpiqet ti përgjigjet pyetjeve: Si mund të 
shfrytëzojmë maksimalisht përfitimet që na sjell big data, duke përballuar sfidat 
teknologjike dhe duke qëndruar brenda kornizave etike?  
 
 
   
----------------Page (1) Break----------------
3 
 
Tabela e përmbajtjes 
1. Hyrje ................................................................................................................................... 4 
1.1 Big Data .................................................................................................................................... 4 
 Pesë V-të e Big Data  dhe format e të dhënave ............................................................ 4 
 Llojet e të dhënave .................................................................................................................. 5 
2.  Trendi i rritjes së Big Data ......................................................................................... 6 
2.1. Mënyrat e përvetësimit të Big Data ............................................................................... 7 
2.2.  Problemet që sjell kjo rritje për  bizneset ................................................................. 8 
2.3 Sfidat teknologjike dhe sistemet IT ..............................................................................10 
2.4. Përfitimet e bizneseve......................................................................................................12 
2.4.1 Reduktimi i kostove ................................................................................................................. 12 
2.4.2 Vendimarrje më e mirë ........................................................................................................... 13 
2.4.3 Optimizimi i proceseve ........................................................................................................... 14 
3. Kompanitë shqiptare dhe Big Data ....................................................................... 15 
3.1. Metoda e studimit ..............................................................................................................15 
3.2 Mbi teknikalitet dhe intervistat ....................................................................................16 
3.3 Mbi kompanitë .....................................................................................................................17 
3.4 Rezultati i studimit .............................................................................................................18 
3.4.1 Sistemet ERP dhe trendi në të dhëna................................................................................ 18 
3.4.2   Këndvështrimi i kompanive lidhur me big data ......................................................... 19 
3.4.3   Vendimarrja dhe big data .................................................................................................... 19 
3.5 Përmirësimet e mundshme .............................................................................................21 
3.4.1 Përmirësime në marrëdhënie me klientin ..................................................................... 21 
3.4.2 Përmirësime në vendimarrje ........................................................................................... 21 
4. Sugjerime teknologjike dhe çështje etike të big data .................................... 22 
4.1 Big Data Hadoop ..................................................................................................................23 
4.2 Data Mining ...........................................................................................................................24 
4.3  Çështjet etike të big data .................................................................................................25 
4.4 Rast Studimor – Facebook, mundësitë dhe problemet e privatësisë ...............26 
4.5 Kufijtë etik të kompanive ................................................................................................28 
5. Konkluzione dhe sugjerime .................................................................................... 29 
 
 
 
 
Referenca.......................................................................................32 
 
 
 
 
 
 
 
 
----------------Page (2) Break----------------
4 
 
 
 
 
1. Hyrje 
 
Historikisht, të dhënat kanë qenë një aspekt thelbësor në evolucionin njerëzor. Që në 
prehistori, njerëzit filluan të mblidhnin informacion për botën përreth dhe ta përdornin 
atë për të mbijetuar.  
Sot, mënyra se si i përdorim të dhënat është më komplekse dhe me rritjen e përdorimit 
të teknologjisë është rritur edhe vështirësia e menaxhimit të të dhënave. 
Jetojmë në një kohë ku një sasi shumë e madhe të dhënash gjenerohet çdo sekondë. 
Të dhënat gjenerohen nga sensorët, imazhet dixhitale, aktiviteti në rrjete sociale, nga 
pajisje shtëpiake dixhitale (internet of things). Në masën që janë përhapur këto 
teknologji, ritmet e rritjes së të dhënave janë marramendëse.    
Këtu, hyn në ekuacion Big Data, që është term që përdoret për të kategorizuar të 
dhënat e sipërpërmendura.   
Nëse këto të dhëna analizohen mund të dilet në përfundimë të vlefshme për bizneset. 
Këto të fundit e përdorin informacionin nga analiza e Big Data në avantazhin e tyre: 
mësojnë më tepër rreth target grupit të tyre dhe përmirësojnë performancën.   
1.1 Big Data 
Big Data, sikurse u përmend edhe më parë, është term që përdoret për të dhëna në sasi 
të mëdha. Koncepti i Big Data u  krijua në shekullin e 21-të dhe me kalimin e kohës 
filloi të evoluonte. Për herë të parë filluan të përmendeshin terma për të përshkruar 
natyrën e të dhënave [Emani, C. K. Nadine, C., Christophe, N. (2015].Një studim i 
vitit 2001 nga Doug Laney foli për  tre atributet (tre V-të) që përshkruajnë natyrën e 
Big Data të cilat ishin vëllimi (volume), shpejtësia (velocity) dhe shumëllojshmëria 
(variety). Për kohën, këto attribute ndihmuan të kuptohej më mirë se çfarë Big Data 
nënkupton. Me kalimin e viteve dhe me evoluimin e konceptit, sot njihen 5 atribute të 
Big Data. 
 
 Pesë V-të e Big Data  dhe format e të dhënave 
 
• Vëllimi (Volume) – Volumi i referohet sasisë shumë të madhe të të dhënave 
që gjerohen çdo sekondë nga rrjetet sociale, celularët, makinat, kartat e kreditit 
sensorët M2M, fotografitë videot etj. 
• Shpejtësia (Velocity) – Ky atribut i referohet shpejtësisë së lartë me të cilën të 
dhënat krijohen, mblidhen dhe analizohen.  
• Shumëllojshmëria (Variety) – I referohet llojeve të ndryshne të të dhënave 
që mund të përdoren. Të dhënat nuk janë vetëm të strukturuara (si emri 
mbiemri, adresa, numri i telefonit etj). Në fakt, 80% bëjnë pjesë në kategorinë 
e të dhënave të pastrukturuara si fotot,sekuenca videosh, përditësimi i rrjeteve 
sociale etj [Demchenko, Y. ( 2013)].  
----------------Page (3) Break----------------
5 
 
• Vlera (Value) -  Kur flasim për vlerën, i referohemi sa e vlefshme është e 
dhëna që po marrim [Vishal, S., Pravin, D. (2013)]. Të dhënat që mblidhen 
janë të pavlefshme nëse nuk përpunohen  për të krijuar informacion, Ka disa të 
dhëna që janë të panevojshme për të dalë në përfundime dhe disa të tjera 
shumë të rëndësishmë pasi janë analizuar. 
• Vërtetësia (Veracity) -  vërtetësia është kualiteti i një të dhëne të besueshme. 
Sa të sakta janë gjithë këto të dhëna [Sanjay, R. (2015)] .  
 
 Llojet e të dhënave 
 
Përveç atributeve që karakterizojnë Big Data kemi  dhe kategoritë e të dhënave 
që janë tre:  
1. Të dhëna të strukturuara- janë tipe të dhënash të mirë përcaktuara, 
lehtësisht të aksesueshme dhe mund t’i kërkosh me thjeshtësi [Zhao, Y., 
Jie W & Cong Liu, ( 2014)]. Zakonisht gjenden në databaza relacionare. 
Shembuj të të dhënave të tilla janë emrat, numrat e telefonit, id-ja e një 
personi, zip kodi etj. Disa sisteme që përdorin të dhëna të strukturuara janë 
sistemet e rezervimit të biletave, kontrolli i inventarëve, transkasionet e 
blerjeve ose të shitjeve, aktiviteti i ATM.  
 
2. Të dhëna gjysmë të strukturuara-  janë të dhëna që përmbajnë tag-e 
semantike, por nuk kanë strukturën tipike që lidhen me databazat 
relacionare. Shembuj të të dhënave gjysmë të strukturuara janë email ka 
një strukturë të brendshme falë metadatës së tyre (adresa e email, emri i 
personit që e dërgon, subjekti etj.), por në të njëjtën kohë kanë një fushë jo 
të strukturuar (në fushë mund të dërgohen audio, video etj.) 
 
3. Të dhëna të pastrukturuara- të dhëna që nuk kërkohen me lehtësi në 
databazë si psh formate si audio, video dhe postimet e rrjeteve sociale.  
Shembuj të të dhënave  të pastrukturuara janë të dhënat nga rrjete sociale 
si Facebook, Tëitter apo Instagram, vendodhja që gjendet me GPS, fotot 
dixhitale, paketa office, imazhet me satelitë , të dhënat nga sensorët 
internet of things.  
      Është e rëndësishme të njohim llojet e të dhënave, sepse në bazë të tyre kuptojmë 
se si do t’i manaxhojmë të dhënat dhe si do t’i aplikojmë për të nxjerrë informacione 
të ndryshme prej tyre. Ky trend në rritje është një mundësi e re për bizneset dhe nëse 
dinë ta përdorin si duhet trendin, padyshim do të krijojnë avantazh konkurues.  
 
 
----------------Page (4) Break----------------
6 
 
2.  Trendi i rritjes së Big Data  
 
Në vitet e fundit është e dukshme se ka patur një rritje të interesit për Big Data jo 
vetëm nga ana e akademikëve dhe studjuesve, por edhe nga politikanë dhe drejtues të 
vendeve të zhvilluara. Administrata Obama në mars të vitit 2012 shpalli se do të 
investonte 200 milion dollarë në hulumtime për big data [Lakshmi C. V. V., 
Nagendra, K. (2016)].  
Raporte të Korporatës Internacionale të të dhënave parashikojnë se të dhënat globale 
nga 2005 deri në 2020 do të rriten me faktor 10. Vëllimi i të dhënave globale do të 
rritet nga 0.13 Zettabyte në 40  zettabyte. IBM vlerëson se 90% e të dhënave të së 
gjithë botës janë krijuar dy vitet e fundit. 
 
 
                                                 Fig 1. 
                                       Burimi: Oracle (2018) 
Është parë se rrjetet sociale si Facebook ka 750 milionë përdorues me 350 milion foto 
që shkarkohen çdo ditë. Twitter ka 320 milion llogari me 500 milion postime në ditë . 
Por , s’janë vetëm rrjetet sociale përgjegjëse për një rritje të tillë të Big Data.  
 
 
 
----------------Page (5) Break----------------
7 
 
2.1. Mënyrat e përvetësimit të Big Data 
Të dhënat që mund të mblidhen nga faqe si Facebook apo Google janë vetëm një 
pjesë e big data. Mënyrat e përvetësimit të të dhënave në këto raste janë ose të 
dhëna që i kërkohen përdoruesit drejtëpërdrejtë, (psh.: të dhënat që kërkon google 
përpara se të regjistrohesh në Gmail), ose të dhëna që merren nga aktiviteti i 
përdoruesve në faqe (psh.: shkarkimi i fotove ose lëvizja e mouse-it).  
Në fakt, një pjesë e madhe e big data përbëhet nga sensorët ose ndryshe ato që 
quhen Internet of Things (Iot). Shembuj të këtyre të dhënave janë sensorët e 
pacientëve në spitale, sensorët e motit, sensorët e vendodhjes (GPS), sensorët dhe 
kamerat që gjenden në automjete , sensorë në lavatriçe etj.   
 
 
                                                Fig 2. 
                                      Burimi: IBM (2017) 
Si pasojë e rritjes së pothuajse miliarda pajisjesh të lidhura me njëra tjetrën, 
internetit në telefon, cloud computing, komunikimit të bazuar në IP, rrjeteve 
sociale, me ndikim respektivisht me përqindjet e mësipërme, mënyra se si i 
manaxhonim të dhënat ka për të ndryshuar masivisht vitet që vjen. Kjo rritje me 
një shpejtësi dhe me një volum të tillë sigurisht që sjell sfida jo vetem në 
infrastrukturën kompjuterike në të cilën manaxhohen të dhënat por edhe në 
mjedisin e bizneseve.  
0%10%20%30%40%50%60%70%
Interneti nw telefon
Cloud Computing
Bashkwpunime
Komunikim I Bazuar nw IP
Social media
Video Streaming
----------------Page (6) Break----------------
8 
 
Kompanitë që manaxhojnë të dhëna të përmasave të tilla do të duhet të gjejnë 
metodologji jo konvencionale që i përshtaten ndryshimeve të tilla. Nga ana tjetër 
një sasi kaq e madhe të dhënash përbën një mundësi për bizneset.  
2.2.  Problemet që sjell kjo rritje për  bizneset 
 
Përshtatja me ndryshimet është gjithmonë sfiduese për kompanitë. Përshtatja me 
rritjen në mënyrë eksponenciale të big data nuk bën përjashtim. Është një faktor 
që pavarësisht se mund të përdoret në të mirë të kompanisë, rrit edhe 
kompleksitetin e menaxhimit të të dhënave. Më poshtë kam trajtuar disa prej 
sfidave kryesore që hasin bizneset në përballjen me rritjen massive të të dhënave.  
       
       Sasia e madhe e të dhënave të pastrukturuara  
 
 Problemi i vetëm nuk është rritja me hapa galopant i gjenerimit të të dhënave. 
Ajo cka është edhe më e vështirë për tu manaxhuar janë fakti që shumica e të 
dhënave janë të dhëna të pastrukturuara. Nëse të dhënat tradicionale janë më 
lehtësisht të trajtueshme, kompleksiteti i të dhënave të pastrukturuara përbëjnë 
një problem më vete. Kompanitë krahas databazave relacionare duhet të 
implementojnë  databaza më dinamike NoSQL si MongoDB dhe DynamoDB. 
Përveç ruajtjes së të dhënave duhet edhe të analizohen. Për të analizuar llogaritjet 
me të dhënat disa zgjidhje janë sisteme të shpërndara kompjuterike si hadoop, 
hive, Pig etc. [Rizkallah, J. (2017)] 
  
      Mungesa e Shkencëtarëve të të dhënave 
 
Numri i ulët i shkencëtarëve të të dhënave është një problematikë globale. 
Problemi nuk lidhet vetem me ekzistencën e këtyre të fundit, por dhe me 
mospërputhjen që kanë në mendime biznesmenët me shkencëtarët e të dhënave. 
Analistët e të dhënave shpesh nuk kanë vizionin e biznesmenëve kur analizojnë 
këto të dhëna. Për këtë arsye shpeshherë nuk japin raporte që kanë vlerë të madhe 
për kompanitë.  
 
Pagat për shkencëtarët dhe analistët e të dhënave janë të larta. Kjo për shkak të 
kërkesës së lartë për punë dhe ofertës së ulët. Është e kushtueshme për kompanitë 
të paguajnë analistët më të mirë të të dhënave, por edhe trainimi përkthehet në 
kosto shtesë. [Half, R. (2016)] Për këtë arsye, shumë organizata preferojnë ti 
zgjidhin problemet me software automatizimi, gjuhës së makinës, dhe 
inteligjencës artificiale për të kuptuar të dhënat me kodim minimal. Megjithatë as 
kjo nuk e zgjidh problemin e mungesës së ekspertëve në fushë.  
 
 
----------------Page (7) Break----------------
9 
 
       Analizat në kohë reale  
 
Nevoja për analiza të big data në kohë reale shtojnë edhe më shumë 
kompleksitetin. Disa biznese si bankat ose kompanitë e siguracionit humbasin 
informacione të rëndësishme nëse nuk veprojnë në kohë në momentin që 
gjenerohen të dhënat.  
 
Për ta arritur këtë, kompanitë kanë nevojë për mënyra analizimi që përballojnë të 
dhëna me vërtetësi dhe shpejtësi (veracity and velocity). Ekzistojnë disa software 
që e arrinë këtë si ETL engines, vizualizimi, llogaritja dhe libraritë. Ka dhe dy 
software që shërbejnë për  lëhtësimin e ETL si Xplenty, StarfishETL etj.  
 
      Siguria e të dhënave më komplekse 
 
Pritet që me volumin e madh të të dhënave vinë dhe vështirësi në sigurine e 
informacionit dhe sigurinë dhe integritetin e të dhënave. Burimet nga vinë big 
data janë të mëdha dhe nyjet dhe kanalet e lidhjes janë të shumta. Kjo sjell risk të 
lartë dhe mundësi të hacker-ave për të shfrytëzuar dobësitë e sistemit. Duke qenë 
se të dhënat janë kritike, një incident mund të rezultojë në humbje të mëdha. Kjo i 
krijon nevojën kompanisë për sisteme të sigurta dhe për praktika po aq të sigurta 
në kompani.  
2.2.5 Sjellja e Organizatës  
Jo vetëm analistët dhe shkencëtarët duhet të kujdesen për të dhënat. Që kompania 
të këtë sukses në manaxhimin e Big Data duhet që kultura  dhe struktura e 
kompanisë të jetë mbështetëse e vendimarrjeve bazuar në të dhëna.  
Kjo është nga pjesët më sfiduese, manaxhimi i burimeve njerëzore lidhur me big 
data. Zëvendësimi i strukturave ekzistuese dhe krijimi i kulturave me në bazë të 
dhënash kërkon kohë dhe angazhim. Të kuptuarit e rolit të manaxhimit dhe të të 
dhënave është po aq e vështirë për manaxherët sot. Big Data është një faktor që 
po ndryshon me ritme marramendëse dhe tepër të shpejta. Si e tillë kërkon 
përshtatje të kompanisë me këtë situatë sa më herët.  
Sipas ekspertëve të PWC, kompanitë duhet të punësojnë drejtues që jo vetëm 
kuptojnë përsosmërisht të dhënat, por që ndërmarrin iniciativën për ta sfiduar 
statusin e praktikave ekzistuese dhe sugjerojnë ndryshime përkatëse.  
 
 
----------------Page (8) Break----------------
10 
 
2.3 Sfidat teknologjike dhe sistemet IT 
 
Sfidat teknologjike, lidhen me infrastrukturën e IT-së, sigurinë dhe privatësinë, si 
dhe sfidat te tjera teknologjike. Së pari, për të përfituar nga big data, për të pasur 
mundësi për të mbledhur, ruajtur, menaxhuar dhe analizuar të dhënat në një mënyrë 
më të mirë, teknologjitë e informacionit në organizata janë të rëndësishme. Pa 
infrastrukturë të mire IT-je, nuk është e mundur të arrihen avantazhet e big data. Për 
shkak të rritjes së volumit dhe shumëllojshmërisë së të dhënave, sfida të mëdha kanë 
lindur në infrastrukturën e organizatës. Sasia e larte e big data çon në probleme të 
kapacitetit pë ruajtjes së të dhënave, përpunimit dhe shkëmbimit të tyre, që shkon 
përtej kapacitetit te sistemeve të databazave ekzistuese. Si për shembull grupet e të 
dhënave që bëhen të disponueshme me anë të big data, përmbajnë sasi informacioni 
të cilat janë më të mëdha se kapaciteti i një kompjuteri të vetëm. Grupet e të dhënave 
(Datasets) përbëhen nga të dhëna të mëdha dhe komplekse, të cilat mund të jenë të 
vështira për t'u mbledhur në një vend të vetem per ruajtjen e tyre. Kjo gjithashtu 
paraqet vështirësi në komunikimin e këtyre të dhënave brenda dhe jashtë organizatës 
dhe për këtë arsye mund të kërkojë kohë për të komunikuar. 
Një aspekt i rëndësishëm në trendin e big data është përhapja e madhe e sistemeve të 
informacionit si Planifikimi i Burimeve të Ndërmarrjeve (ERP), Menaxhimi i 
Zinxhirit të Furnizimit (SCM) dhe Menaxhimi i Marrëdhënieve me Klientin (CRM). 
Përdorimi i sistemeve të tilla si ERP në kombinim me rritjen e big data duhet të çojë 
në një vendimmarrje më të mirë organizative dhe për këtë arsye një rritje në 
performancën organizative [Abernethy, M. A., Chua, W., Luckett, P. F., & Selto, F. 
H. (1999)].Për shembull, duke përdorur këto sisteme, është e mundur që të përdorim 
inteligjencën e biznesit (Business Intelligence) për të bërë analiza më 
gjithëpërfshirëse me të dhënat operacionale [Brynjolfsson, E., Hitt, L. M., & Kim, H. 
H. (2011)]. Literatura ekzistuese argumenton se përdorimi i sistemeve ERP mund të 
ofrojë disa përparësi për organizatat. Megjithatë, nuk është aq e lehtë për të arritur 
këto avantazhe, të cilat shkaktohen nga mënyra se si sistemi përdoret nga organizata. 
Për të arritur përfitimet e përshkruara të implementimeve ERP dhe për të fituar 
avantazhe strategjike, riorganizimi i procesit të biznesit ose  dizenjimi nga e para e 
procesit të biznesit kërkohet për përdorim strategjik të sistemit ERP [Davenport, T. 
H. (2014)]. mënyra se si organizatat marrin qasje më të madhe në informacionin që 
kërkohet për të marrë vendime më të shpejta dhe më efektive është i rëndësishëm. 
Kjo do të thotë se është e rëndësishme për të investuar në proceset organizative, jo 
vetëm në teknologjinë e big data.  
Megjithatë, në shumicën e rasteve, kompleksiteti i sistemeve ERP, kufizimet e 
sistemit dhe mungesa e vullnetit të punonjësve për të ndryshuar mund të shkaktojë 
pamundësine që të arrihet riorganizimi i procesit të biznesit ose dizenjimi nga e para 
i procesit të biznesit. Në raste të tilla, është e mundur vetëm përdorimi teknik i 
sistemit, në të cilin proceset nuk ndryshojnë [Frizzo-Barker, J., Chow-White, P. A., 
----------------Page (9) Break----------------
11 
 
Mozafari, M., & Ha, D. (2016)] Kjo sjell pamundesine e sistemeve te organizatës per 
të ofruar plotësisht avantazhet e big data, sepse sistemi nuk pershtatet me zhvillimet 
e fundit tekonologjike. Për këtë arsye, është e rëndësishme që të ketë një 
infrastrukturë të IT- së e cila mund të sigurojë plotësisht mundësitë dhe kërkesat për 
përdorimin e të dhënave të mëdha. Me fjalë të tjera, organizatat kanë nevojë për 
sisteme të IT-së që bëjnë të mundur pershtatjen me tendencat e fundit siç janë big 
data, të cilat mund të arrihen me anë të përdorimit strategjik të sistemit.  
Përveç infrastrukturës së IT, gjithashtu siguria dhe privatësia e të dhënave është një 
sfidë teknologjike [Goes, P. B. (2014)]. Databazat e medha, përmbajnë shumë 
informacione të vlefshme (privacy) dhe mbrojtja e këtij informacioni është një aspekt 
i rëndësishëm për të mbrojtur të dhënat nga përdorimi i paautorizuar nga palët e treta. 
Rreziqet në këtë aspekt janë rreziqet rreth sigurisë së pronësisë intelektuale dhe 
përgjegjësisë dhe rreziqeve të rrjedhjeve të të dhënave [Granlund, M., & Malmi, T. 
(2002)]. Për të parandaluar këtë, është e domosdoshme që aksesi në keto të dhëna të 
jetë i disponueshem vetëm për punonjësit që kanë nevojë për këto të dhëna për 
ekzekutimin e punës së tyre. Për më tepër, është e rëndësishme për të mbrojtur të 
dhënat kundër hakerëve. Një mënyrë për të rritur besueshmërinë e sistemit është 
duke përdorur një organizatë të palës së tretë me reputacion të mirë, për shembull një 
ofrues të sistemeve softuerike si ERP .  
Së fundi, disa sfida lindin gjatë grumbullimit të të dhënave, integrimit të të dhënave 
dhe përpunimit dhe analizimit të tyre. Së pari, sfidat lindin me mbledhjen e të 
dhënave. Vëllimet e reja të të dhënave çojnë në shumë njohuri të reja dhe të 
vlefshme. Megjithatë, jo të gjitha të dhënat pritet të kenë të njëjtën vlerë të shtuar . 
Dallimi i informacionit të pavlefshem nga informacioni i vlefshëm, aktualisht është 
një aspekt i rëndësishëm në të dhënat e mëdha. Por realizimi i kësaj nuk është i lehtë, 
pasi format e pastrukturuara të të dhënave që krijohen për shkak të sasive te medha te 
informacionit, nuk jane lehtesisht te menaxhueshme. Kjo përforcohet më tej nga 
shfaqja e më shumë sensorëve dhe mënyrave të tjera të matjes së të dhënave, të cilat 
shpesh bazohen në të dhënat e pastrukturuara [Thornhill, A. (2009)] 
Së dyti, shumëllojshmëria  e të big data mund të shkaktojë probleme në momentin e 
bashkimit te te dhenave me njera tjetren [Shaikh, A. A., & Karjaluoto, H. (2015)]. 
Integrimi i të dhënave të mëdha që vijnë nga burime të ndryshme shkakton shumë 
pengesa sepse të gjitha këto formate të të dhënave, kanë formatet e tyre të cilat janë të 
specifikuara dhe te ndryshme. Kjo shumëllojshmëri ka pasojë që bashkimi i këtyre të 
dhënave te bëhet i  vështirë Për më tepër, lindin probleme me ruajtjen e të dhënave 
për shkak të kompleksitetit. Për shembull, si rezultat i sasive të mëdha të të dhënave të 
pastrukturuara, numri i dimensioneve të ndryshme të të dhënave është rritur në sasi të 
mëdha [Sharma, S. (2016)]. 
Së treti, përpunimi efektiv dhe efikas i të dhënave të mëdha dhe analizimi i tyre pas 
përpunimit është i rëndësishem.Analiza është gjenerimi i njohurive dhe inteligjencës, 
----------------Page (10) Break----------------
12 
 
e cila është e nevojshme për të mbështetur vendimmarrjen dhe objektivat strategjike 
[McAfee, A. (2002)]. Megjithatë, ky përpunim dhe analizë efikase nuk është 
gjithmonë i mundur, sepse big data çojnë në sasi të mëdha të dhenash të mbledhura 
nga sensorë dhe parametra të ndryshëm. Kjo krijon elemente të ndryshme të 
modelimit, të cilat e komplikojnë interpretimin e këtij informacioni që kërkohet për 
vendimmarrje [McAfee, A., & Brynjolfsson, E. (2012)]. 
Për këtë arsye, për të arritur vendim-marrje efektive me anë të big data, është e 
rëndësishme që big data të kthehen në të dhëna të vlefshme ose smart data, ne mënyrë 
që të sigurohet informacion i saktë me të dhëna të sakta. Vetëm në këtë mënyrë është 
e mundur tëmenaxhohen të dhëna në vëllime të mëdha dhe shumëllojshmër. Për 
shembull, kjo mund të arrihet duke përpunuar dhe transformuar të dhëna të mëdha të 
pastrukturuara në të dhëna të strukturuara. Nëse bëhet përpunimi dhe transformimi i 
tyre, bëhet e mundur të analizohen të dhënat për shembull përmes Business 
Intelligence që gjeneron diagramë dhe figura, duke çuar në të dhëna të efektshme dhe 
efikase [Frizzo-Barker, (2016)].  
2.4. Përfitimet e bizneseve 
   Në tregjet konkuruese globale por edhe ne tregun shqiptar, të njohurit e klienteve 
potencialë dhe dëshirat e tyre, është bërë e domosdoshme për të patur avantazh 
konkurues. Duke përdorur këto të dhëna për të njohur konsumatorët zvogëlohet 
barriera biznes-konsumator dhe plotësimi i nevojave të këtyre të fundit bëhet më i 
thjeshtë. Kompani të fuqishme globale kanë filluar manaxhimin e big data dhe 
analizën e të dhënave.  
Por, analizimi i Big Data nuk është me përfitim vetëm për kompanitë e mëdha. Të 
gjitha llojet e organizatave mund të përfitojnë prej tyre, si kompanitë që operojnë 
online ashtu edhe firmat tradicionale. Sipas literaturës së shqyrtuar ka shumë 
përfitimë nga Big Data. Avantazhet dhe përfitimet mund të ndahen në tre kategori 
kryesore: optimizimi i proceseve dhe produkteve, reduktimi i kostove, vendimarrja 
më e mirë.  
2.4.1 Reduktimi i kostove 
 
Përfitimi i kostove arrihet  me anë të ekonomive të shkallës dhe ekonomive të 
fushëveprimit, të cilat lindin për shkak të rritjes së madhësisë operacionale. Kjo 
është e mundur sepse organizatat i kalojnë të dhënat e tyre në depot e 
ndërmarrjeve që janë të pajisura posaçërisht për të prodhuar aplikacione analitike 
[Fanning, K., & Grant, R. (2013)]. Për më tepër, lindin edhe ekonomitë e shkallës 
dhe ekonomitë e fushës sepse shpejtësia e produkteve dhe shërbimeve në 
zinxhirin e furnizimit / kërkesës pritet të rritet [Chow-White, P. A., & Green, 
(2013)]. Një mënyrë tjetër e përfitimeve të kostos është e mundur kur punonjësit 
----------------Page (11) Break----------------
13 
 
trajnohen të përdorin big data. Në këtë rast, është e mundur të kryhen detyrat më 
efektivisht, duke rezultuar në reduktime të kostos.  
2.4.2 Vendimarrje më e mirë 
  
Big data krijojne disponibilitet më të madh, shikueshmëri dhe transparencë të 
informacionit. Teknikat e reja u mundësojnë organizatave të gjejnë modele dhe 
lidhje reja, gje e cila nuk ishte i mundur pa big data. Këto teknika mund të çojnë 
drejt menaxhimit më preciz [Demirkan, H., & Delen, D. (2013)]. Për shembull, 
vendimmarrësit mund të marrin më shumë njohuri për sjelljen e klientëve, sepse 
çdo ndërveprim me konsumatorët prodhon të dhëna. Një mënyrë tjetër për 
mbledhjen e informacionit të klientëve është e mundur në mënyrë vullnetare, kjo 
ndodh kur klientët ofrojnë informacionin e tyre personal për organizatën, për 
shembull për të arritur zbritje shtesë ose veprime të tjera promovuese / përparësi 
[Abernethy (1999).]. Duke mbledhur dhe analizuar këto të dhëna, krijohen 
mundësi për të zhvilluar modele që parashikojnë kërkesat e ardhshme të 
klientëve. Kështu, bëhet e mundur të parashikohen kërkesat e konsumatorëve, 
duke marrë vendime që bazohen jo në intuitë, por që bazohen në të dhëna 
[Assunção, M. D., Calheiros, R. N., Bianchi, S., Netto, M. A. S., & Buyya, R. 
(2015)]. Një shembull i kësaj është menaxhimi i inventarit, në të cilin big data 
mund të çojnë në blerje efikase. Parashikimi i kërkesave të konsumatorit bën që 
t’i plotësohen më mirë nevojat këtij të fundit. Është gjithashtu e qartë se sa stok 
nevojitet. Kjo çon në kosto më të ulëta dhe më pak hapësirë të nevojshme për 
ruajtjen e stokut.  
Big data ofrojnë mundësi të tjera. Përveç mundësisë për të parashikuar sjelljen e 
konsumatorëve të ardhshëm, është gjithashtu e mundur të përcaktohet gjendja 
aktuale e konsumatorit.Duke analizuar modelet e të dhënave të një klienti të 
caktuar (për shembull, sjellja e klikimeve në një faqe interneti) mund marrim 
njohuri për atë që një klient mund të ketë nevojë në një moment të caktuar. Në 
një mënyrë të tillë organizata mund t'u përgjigjet nevojave specifike të klientëve 
përmes segmentimit më të ngushtë të konsumatorëve, për shembull duke ofruar 
produkte të veçanta në kategorinë e kërkimit, duke çuar në aktivitete më efektive 
të shitjeve të fokusuara në nevojat e klientit. Për shembull, kur një klient shpesh 
kërkon një kategori të caktuar të produkteve në faqen e internetit të organizatës, 
organizata e di se klienti ka të ngjarë të jetë i interesuar në këto produkte të 
veçanta. Në këtë mënyrë, organizata mund të harmonizojë shitjet duke sjellë këto 
objekte në vëmendjen e klientit, ose ofron zbritje për klientin dhe e mban atë të 
kënaqur. Duke përdorur këtë mënyrë pune, organizatat përdorin big data për të 
përmirësuar aktivitetet e shitjes .  
Kjo vendim-marrje më e shpejtë dhe më e mirë mund të çojë në një performancë 
më të mirë për shkak të rritjes së efikasitetit dhe efektivitetit të organizatës dhe 
strategjisë organizative [Dull, R. B. (2012)]. Kjo është konfirmuar në hulumtimin 
----------------Page (12) Break----------------
14 
 
e Brynjolfsson  (2011), ku thuhet se firmat që kanë vendimmarrje në bazë të të 
dhënave dhe analizave të biznesit tregojnë performancë më të lartë. Kjo 
performancë e përmirësuar mundësohet nga disponueshmëria dhe përdorimi i 
informacionit të saktë për vendimmarrje, i cili krijohet nga big data [Shao, B. B. 
M.  (2016)] . 
Së katërti, vendimmarrja më e shpejtë dhe më e mirë është e mundur, sepse të big 
data rritin mundësitë për punonjësit dhe drejtuesit e organizatës për të bërë pyetje 
dhe për t'u dhënë përgjigje këtyre pyetjeve, duke çuar në një saktësi më të madhe. 
Të dhënat e mëdha mund të japin përgjigje më të mira dhe më të vlefshme, të 
dyja që rezultojnë në uljen e rrezikut dhe rritjen e përgjigjeve të duhura për 
pyetjet .   
Duke përdorur big data, nuk është e mundur vetëm të përmirësohet performanca, 
por është gjithashtu e mundur të matet më mirë performanca. Kjo është e mundur 
nga prodhimi i një informacioni më të saktë dhe të detajuar të performancës p.sh. 
karakteristikat e inventarit, por edhe mungesën e punonjësve. Meqenëse ky 
informacion tani është i njohur nga organizata, krijohen mundësi për ta 
shfrytëzyar më mirë këtë informacion. Kështu, është e mundur të marrin vendime 
më të mira menaxheriale.  
2.4.3 Optimizimi i proceseve 
 
Optimizimi i proceseve dhe produkteve të big data u mundësojnë organizatave që 
të zbulojnë cilat produkte specifike u nevojiten një grupi të caktuar. Në këtë 
mënyrë është e mundur të harmonizohen nevojat dhe nevojat e klientëve me 
proceset e organizatës, gjë që bën të mundur lidhjen e klientëve më gjatë me 
organizatën. Krijohet marrëdhënie afatgjatë me klientin. Kjo pasqyrë që na 
ofrojnë big data për sjelljen e klientëve gjithashtu mundëson shërbim më të mirë 
nëpërmjet produkteve dhe shërbimeve të personalizuara. Duke matur modele të 
blerjes së konsumatorëve, për shembull nëpërmjet përdorimit të mediave sociale, 
organizatat mund të përcaktojnë cilat metoda janë më efektive për t'i shërbyer 
klientëve. Për më tepër, me anë të croëdsourcing, big data mund të çojnë në 
zhvillimin e produktit ose në identifikimin e nevojave të klientëve për biznese të 
reja. Kështu, organizatat kuptojnë më mirë heterogjenitetin e klientëve ose 
preferencat personale të tyre.  
Përpos kësaj, është e mundur që të optimizohen proceset e biznesit me anë të big 
data kemi më shumë njohuri mbi zinxhirin e prodhimit. Kjo mund të çojë në më 
shumë njohuri në lidhje me atë se në çfarë pikë krijohen kosto të panevojshme. 
Me anë të këtyre diagnozave komplekse, është e mundur të marrim njohuri më të 
thella në proceset dhe për pasojë marrim vendime më të mira. Kjo çon në më 
shumë mundësi për zgjidhjen e problemeve dhe optimizimin e proceseve .  
 
----------------Page (13) Break----------------
15 
 
3. Kompanitë shqiptare dhe Big Data  
Ky kapitull analizon big data në shqipëri dhe këndevështrimin e kompanive që 
operojnë në shqipëri në lidhje me big data. Duke qenë se big data është fenomen 
relativisht i ri, studimet që janë bërë në big data janë kryesisht studime teorike. Për 
këtë arsye, vetëm shumë pak studime të gjetura në literaturën për analizimin e big 
data janë studime praktike. Gjithashtu, është investiguar shumë pak roli i 
menaxhimit në big data dhe bashkëveprimi i tyre. Për këtë arsye, qëllimi i këtij 
kapitulli për analizimin e big data do të jetë studimi i kompanive dhe se si ato kanë 
ndërthurur metodat e menaxhimit me këtë fenomen të ri. Kjo do të na japë një pamje 
më të qartë se drejt cfarë duhet të tentojnë kompanitë që do të përballen me 
menaxhimin e të dhënave masive në të ardhmen 
3.1. Metoda e studimit 
Në këtë studim është përdorur hulumtimi cilësor (kualitativ). Arsyeja e zgjedhjes 
së kësaj metode është fakti që literatura mbi big data është fokusuar në teorizimin 
e fenomenit. Pra, nuk ka studime të mjaftueshme kualitative dhe është parë me 
vend fokusimi në prakticitetin e big data. Studimi ekzaminon literaturën 
ekzistuese në një mënyrë që ndihmon vendosjen në praktike të literaturës teorike.  
Studimi kualitativ fokusohet në mbledhjen e të dhënave specifike nga një grup i 
vogël. Bazuar në këtë, rezulatatet teorike janë marrë dhe janë ilustruar me 
shembuj konkretë në influencën e big data në menaxhim. Studimi cilësor 
fokusohet në natyrën e realitetit, por parë nga një këndvështrim social, në mënyrë 
që të modelojë proceset që lidhen me këtë fenomen, duke nënvijëzuar kufizimet e 
situatës së hulumtimit.. Qëllimi I studimit cilësor nuk është të adoptojë ligjet e 
përgjithshmë, por të investigojë efektet e ndryshme. Është e rëndësishme të 
zgjedhesh një strategji hulumtimi që u jep përgjigje pyetjeve të studimit dhe 
cështjeve të hedhura për diskutim. Pra, është e nevojshme zgjedhja e metodës që 
përmbush objektivat e studimit. 
Pra studimi fokusohet në intervista me menaxherë të organizatava në Shqipëri. 
Marrëdhënia e kompanive që operojnë në Shqipëri ekzaminohet nëpërmjet 
intervistave të kryera me manaxherë. Një studim kualitativ është i përshtatshëm 
për studime në fusha të cilat ka  hulumtime të limituara. Gjithashtu hulumtimi 
kualitativ është i përshtatshëm në studime që investigojnë situata komplekse.   
 
Kështu, hulumtimi cilësor (kualitativ) është mëse i përshtatshëm për studimin e 
marrëdhënieve të kompanive me big data. Kjo për arsye se në  Shqipëri këto 
studime janë të cunguara dhe big data është një fushë komplekse studimi jo 
vetëm në rastin e Shqipërisë, por edhe në shkallë globale.   
 
----------------Page (14) Break----------------
16 
 
Në këtë studim, janë marrë në intervistë dy organizata. Njëra organizatë me 
përmasa më të mëdha, dhe tjetra kompani më e vogël. Kjo zgjedhje është bërë për 
të vendosur në kontrast dy tipe kompanish dhe për të krahasuar ndryshimet mes 
manaxhimit të dy kompanive me madhësi të ndryshme. Gjithashtu, marrja në 
intervistë e dy kompanive të ndryshme i jep më tepër vlerë praktike studimit. 
Rezulatet janë të aplikueshme jo vetëm në kompani të mëdha. Kompanitë më të 
vogla mund të nxjerrin vlerë në manaxhimin e big data.  
 
3.2 Mbi teknikalitet dhe intervistat 
Nga rishikimi i literaturës më sipër, janë dhënë avantazhet e big data dhe sfidat e 
tyre. Ashtu dhe si u përmend, studimet praktike në Shqipëri janë të pakta ose nuk 
ekzistojnë. Rasti i Shqipërisë është edhe më sfidues sepse ka mungesë të theksuar 
specialistësh të të dhënave dhe është shumë më e vështirë manaxhimi i të 
dhënave. Nga kjo na lind pyetja: a mundet për shkak të sfidave të tregut shqiptar 
të kemi përfitim të mirëfilltë nga big data? Për këtë arsye, qëllimi kryesor i 
intervistave ishte nxjerrja në pah e sfidave të shtuara të kompanive që operojnë në 
Shqipëri.  
 
Të dhënat nga intervista janë mbledhur me anë të intervistave F2F (përballë). 
Intervistat përballë është një nga metodat e hulumtimit cilësor. Qëllimi i 
intervistave është të marrë mendime dhe përceptime të të intervistuarve dhe ka 
avantazhin se është e detajuar. Llojet e intervistave që mund të bëheshin ishin të 
strukturuara, gjysmë të strukturuara dhe të pastrukturuara. U zgjodhën intervistat 
gjysmë të strukturuara sepse këto lloj intervistash japin rezultate më të detajuara . 
Në rastin e intervistave gjysmë të strukturuara, intervistuesi ka një list me pyetje 
të përgatitura paraprakisht, por gjate intervistës disa pyetje mund të hiqen dhe të 
tjera mund të shtohen në varësi të nevojave që lindin. Duke planifikuar pyetjet 
intervistuesi kap të gjitha aspektet e rëndësishme në studimin e tij. Duke patur 
lirinë për të modifikuar pyetjet dhe për të shtuar ose hequr pyetje sipas nevojës, 
merr më tepër të dhëna dhe eksploron aspekte që ndoshta nuk ishin menduar më 
parë.  
 
Ky është një studim deduktiv. Në këtë studim, hulumtimi bazohet në përfundime 
teorike të nxjerra përpara intervistave dhe mbledhjes së të dhënave. Pyetjet jane 
bazuar në pyetje të përgjithsme për big data në lidhje me sfidat e tyre dhe 
përfitimet. Këto pyetje ishin baza e të dy intervistave. Të gjitha pyetjet janë 
inçizuar me lejen e të intervistuarve në mënrë që intervistuesi të analizojë të 
dhënat me më tepër saktësi, dhe të mos mbajë shënime gjatë intervistës, gjë që 
mund të humbasë fokusin e intervistuesit.  
 
----------------Page (15) Break----------------
17 
 
3.3 Mbi kompanitë 
Në Shqipëri lidhja e big data me menaxhimin e kompanisë është ekzaminuar 
shumë pak ose aspak. Është vënë re një mungesë e njohurive praktike në lidhje 
me big data. Edhe kur ka njohuri në lidhje me të, të pakta janë përpjekjet për të 
kuptuar influencën e big data në menaxhimin e kompanisë. Për të kuptuar më 
tepër marrëdhënien e menaxhimit të kompanisë me big data, janë marrë në 
intervistë dy punonjës të kompanive që janë pjesë e stafit menaxherial dhe kanë 
marrëdhënie direkte me menaxhimin e të dhënave në kompani. Duke studjuar 
kompanitë shqiptare dhe big data kuptojmë edhe më mirë problemet që kanë 
kompanitë kur vjenë puna e menaxhimit të të dhënave dhe kuptojmë më mirë se 
si t’i zgjidhim praktikisht  këto probleme. Ishte mjaft e rëndësishme zgjedhja e dy 
kompanive të madhësive të ndryshme për të vendosur në kontrast dy rastet dhe 
për të diversifikuar rezulatet e nxjerra në fund të studimit.  
 
Ndryshimi i kompanive nuk konsiston thjeshtë dhe vetëm në madhësinë e tyre, 
por edhe në ndryshime të tjera si fusha e operimit, industria dhe avancimi 
teknologjik. Njëra kompani përdor ERP, kompania tjetër nuk ka sistem të 
acancuar ERP. Njëra kompani ka më pak se 70 punëtorë dhe tjetra ka më shumë 
se 600. Si përfundim, mund të themi se dy kompanitë kanë kultura të ndryshme të 
manaxhimit të të dhënave.  
 
Kompania e parë, me mbi 600 punëtorë dhe me sistem ERP, procesonte sasi të 
mëdha të dhënash dhe kishte filluar përpjekjen për akomodimin e këtij fenomeni 
duke avancuar në sistemin ERP. Menaxherët e shikonin potencialin e të dhënave 
dhe e kanë thelbësor nxjerrjen e vlerës nga të dhënat, por edhe menaxhimin e të 
dhënave. Kompania e parë kishte implementuar një sistem të ri ERP në gjithë 
entitetet e organizatës dhe kjo ndihmonte në mbledhjen e të dhënave. Pra kishin 
filluar përpjekjet dhe eksplorimet e big data në vlerën që mund t’i shtojë 
kompanisë.  
 
Në kontrast, kompania e dytë, më e vogël dhe më pak e avancuar nga ana 
teknologjike, jo se nuk kishin njohuri në lidhje me big data dhe me rëndësinë e 
menaxhimit të të dhënave, por nuk e kishin të mundur të përballonin kostot dhe 
kompleksitetin e nxjerrjes së vlerës nga big data.  
Edhe implementimi i ERP ishte i vështirë për kompaninë në fjalë, pikërisht për 
kostot dhe kompleksitetin e saj. Kompania e dytë e kuptonte plotësisht rëndësinë 
e big data. Ishin edhe në dijeni të faktit që për të nxjerrë maksimumin nga të 
dhënat duhej implementuar ERP, por kostot për ta bërë këtë të fundit ishin shumë 
të mëdha për kapacitetin e kompanisë.  
 
Megjithatë, pavarësisht ndryshimit të kompanive nga njëra tjetra, të dyja e 
kuptonin plotësisht rëndësinë e big data, thjesht njëra prej tyre kishte mundësitë 
----------------Page (16) Break----------------
18 
 
dhe burimet për të bërë dicka në lidhje me fenomenin, kurse tjetra ishte në hapat 
e para drejt menaxhimit të të dhënave.  
 
3.4 Rezultati i studimit  
 
3.4.1 Sistemet ERP dhe trendi në të dhëna 
Intervistat me dy kompanitë e ndryshme sugjerojnë se  kompanitë në shqipëri, 
në përgjithësi punonjësit dhe menaxherët sa po vjen dhe po shtojnë përdorimin 
e big data. Për më tepër, intervistat sugjerojnë se në të dyja kompanitë po 
bëhën përpjekje të vazhdueshme për të formuar kulturën e duhur të 
manaxhimit të big data dhe për zhvillimin në këtë fushë. Për t’ia arritur kësaj, 
njëra prej kompanive (kompania 1) ka filluar të merret me projektë për t’i 
dhënë të dhënave rëndësi të vecantë në organizatë. 
 
Kompania 1 ka vënë re se në disa raste sistemi ERP që përdorin dështon në 
procesimin e të dhënave sepse dizajni i sistemit s’është i duhuri për ta 
përballuar sasinë e madhe të të dhënave. Për këtë arsye kompania po mendon 
të blejë një sistem të ri ERP, që të kenë mundësi të ruajnë më tepër të dhëna, 
në mënyrë që të prodhojnë informacion prej tyre. Në këtë moment kompania 1 
po përditësonte (bënte update) sistemin e të dhënave në kompani, dhe më tej 
në projekt është planifikuar optimizimi i proceseve të organizatës që ta 
përshtatin me sistemin e ri ERP. Kompania donte të sigurohej se të dhënat do 
të bëheshin më uniforme dhe të kishin mundësi të ruanin më me lehtësi këto të 
fundit.  
Për më tepër, kompania një njëkohësisht po implementonte CRM në gjithë 
shtrirjen e organizatës. Ky proces pritej të përfundonte brenda disa vitesh, por 
na tregon për organizatën se po bën përpjekje të vazhdueshme për t’u 
angazhuar në manaxhimin e big data dhe për të përballuar trendin 
eksponencial të rritjes së tyre në vitet në vazhdim. Gjithashtu kompania po 
punonte me databazën qëndrore çka kombinon të dhëna nga sisteme të 
ndryshme që organizata ka përdorur si në të tashmen ashtu edhe në të 
shkuarën. Ky kujdes kundrejt databazës shërben si bazë për rritjen e big data 
në të ardhmen.  
 
Kompania 2, që është më e vogël në madhësi, ka parë se sistemi i vjetër i ERP 
s’është i mjaftueshëm për sasinë e të dhënave që kanë. Menaxhimin e këtij 
sistemi e kanë bërë  
me anë të outsourcing sepse nuk kanë ekspertizën e duhur dhe as mjetet në 
kompani për t’u kujdesur për të. Megjithatë kompania planifikon që në të 
ardhmen të konsolidojë sistemin dhe të implementojë një CRM në kompani. 
Kjo na tregon se si kompania e parë, ashtu edhe e dyta e dinë rëndësinë e 
----------------Page (17) Break----------------
19 
 
rritjes së të dhënave dhe të avantazheve që u krijojnë këto të fundit dhe bëjnë 
planifikime afatgjata për implementimin e sistemeve të duhura për të 
përballuar të dhënat në shtim e sipër.  
             3.4.2   Këndvështrimi i kompanive lidhur me big data 
Për dy organizatat, projektet që po ndërmarrin ose që po planifikojnë të 
ndërmarrin në të ardhmen, shihen si ndryshime të mëdha dhe drastike për 
organizatat. Kostot e tyre janë të shumta, si të krijimit apo blerjes së 
sistemeve, ashtu edhe mirëmbajtja e tyre. Megjithatë, kompanive u ka lindur 
nevoja për këto ndryshime dhe menaxherët janë të ndërgjegjshëm për 
rëndësinë e ndryshimit. Kompanitë e kanë vënë re që të dhënat po bëhen sa 
vjen edhe më të rëndësishme dhe sasia e tyre po shtohet masivisht. Sipas tyre, 
janë ndryshime progressive që bëhen në trëg që nëse kompanitë nuk marrin 
masa, janë të destinuara të dështojnë.Për shembull, dy kompanitë e 
intervistuara kanë parë se konkurentët e tyre po i rrisin sa vjen e më shumë 
përpjekjet për të menaxhuar të dhënat, dhe nëse ata nuk ndjekin ritmin 
rrezikojnë të dështojnë.  
“Edhe pse Shqipëria nuk është në nivelet e një tregu shumë të avancuar 
krahasimisht me shtetet e tjera të fuqishme, kompanitë kanë filluar të ndjejnë 
nevojën e menaxhimit efektiv të të dhënave. Nëse një konkurent përdor një 
sistem të avancuar je i detyruar ta inkorporosh dhe ti nëse do të kapësh 
ritmin.” - Intervistuesi (Kompani 1)  
Shtetet më pak të zhvilluara edhe pse me ritme më të ngadalta ecin drejt një 
fenomeni global. Kompanitë përpiqen të sjellin risi për të patur avantazh dhe 
për të shfrytëzuar mundësitë që lindin. Këto kompani kanë ndikim në treg dhe 
te kompani të tjera që nëse duan të mos falimentojnë janë të detyruara të ecin 
me risitë që vinë në treg. 
“Ka ikur koha kur mbaheshin shënimet me laps edhe letër. Kur them laps edhe 
letër e kam fjalën dhe për programe ose teknologji të vjetra. Kompania jonë 
dhe menaxherët janë gjithmonë në përpjekje për të gjetur burime për të 
automatizuar proceset. E dimë se çfarë avantazhesh sjell e gjithe kjo.” – 
Intervistuesi (Kompani 2) 
3.4.3   Vendimarrja dhe big data  
Ndryshimi kryesor që pashë mes kompanive ishte marrëdhënia që kishin të 
dhënat me vendimarrjen e tyre. Teksa kompania e parë e kishte të 
rëndësishme vendimarrjen bazuar në të dhënat e mbledhura, e dyta nuk e 
përdorte gjerësisht. Këtu mendoj kemi hendekun kryesor mes mënyrës 
tradicionale të përdorimit të të dhënave dhe mënyës moderne përdorimit të 
----------------Page (18) Break----------------
20 
 
tyre. Përpara disa vitesh, kompanitë prodhonin dhe sistemet shërbenin vetëm 
për suport. Sot, kjo marrëdhënie ka ndryshuar: sistemet e kompanive janë 
baza e kompanisë, dhe në bazë të informacionit që marrim prej të dhënave 
merren dhe vendimet për prodhimin.  
 
Kompania e parë ka burimet e nevojshme që të marrë vendime në bazë të të 
dhënave dhe në bazë të sistemeve që procesojnë dhe analizojnë të dhënat. 
Kjo kompani ka ndryshuar proceset brenda saj për t’iu përshtatur kësaj 
kulture. Për shembull, kompania nuk përdor më lista të printuara nga 
kompjuteri, por kanë krijuar një mjedis dixhital që është kthyer në bazën e 
operacioneve të kompanisë. Përpara këtij dixhitalizimi, cdo gjë bëhej 
manualisht gjë që harxhonte shumë kohë sepse gjithë përpunimi bëhej me 
dorë. Mledhja e të dhënave bëhej me dorë dhe po ashtu edhe nxjerrja e 
informacioni nga këto të dhëna. Përmes zhvillimeve teknologjike kjo situatë 
u përmirësua për shumë kompani. Me kalimin e kohës dhe menaxherët dhe 
punonjësit u informuan dhe u ndërgjegjësuan për rëndësinë e të dhënave. Ata 
tani njohin më mirë mundësitë që të ofrojnë big data.  
 
“Janë bërë ndryshime marramendëse nga e shkuara në të tashmen, tani e 
dimë më mirë sa të rëndësishne janë të dhënat jo vetëm për të mbështetur 
prodhimin dhe shërbimin, por kryesisht për të marr vendime në lidhje me 
cfarë do prodhojmë apo ofrojmë. Firma jonë në shumë raste nuk mjaftohet 
me të dhënat që gjenerohen gjatë proceseve. Bëjmë outsourcing kompani të 
tjera që të mbledhin të dhëna për ne. Ndonjëherë analizat i kryejme vetë e në 
disa raste marrim edhe raporte të gatshme, sidomos në studimet cilësore.” – 
Intervistuesi (Kompania 1) 
 
“Ndonjëherë paguajmë kompani të tjera që të ba bëjnë studim tregu. Kjo nuk 
është diçka që bëhet gjithmonë, s’bëhet në mënyrë përiodike, vetëm kur është 
shumë e nevojshme. Përfitjmë nga ekspertiza e kompanive që merren enkas 
me mbledhje të dhënash dhe studim tregu. Kostot janë të përballueshme dhe 
më të vogla nga çfarë do të ishin nëse do ta bënim vetë studimin. S’jemi gati 
për ta bërë vetë studimin e tregut. Por e dimë rëndësinë e të dhënave dhe të 
studimit të tregut, kuptohet.” – Intervistuesi (Kompani 2) 
 
Edhe pse nuk mund të flitet për big data të madhësisë së kompanive si 
Facebook apo Google edhe kompanitë Shqiptare janë ndërgjegjësuar për 
rritjen e sasisë, shpejtësisë dhe volumit të të dhënave. Edhe kompanitë 
Shqiptare po e ndjejnë fenomenin edhe pse në shkallë më të vogël. 
Megjithatë kompanitë gjithashtu kuptojnë se nuk është e thjeshtë menaxhimi 
i big data. Në dy organizatat projektet janë afatgjata dhe duan shumë kohë të 
arrihen objektivat. Duhet kuptuar gjithashtu, që në shumicën e kompanive në 
Shqipëri, të dhënat sjan ende informacion, përvecse në rastet kur flasim për 
----------------Page (19) Break----------------
21 
 
kompani të studimi të tregut ( Market Research). Dhe te këto të fundit 
besueshmëria e të dhënave është në diskutim. Kompanitë gjithashtu e 
kuptojnë se të dhënat pa u kthyer në informacion nuk shfrytëzohen në 
kapacitetin e tyre të plotë. Të dhënat sipas tyre nuk janë qëllimi në vetvete, 
por mjeti për të arritur qëllimet.  
 3.5 Përmirësimet e mundshme  
Cdo kompani ka specifikat e veta dhe secila ka nevojë për përmirësime 
specifike, megjithatë janë përmirësime të aplikueshme në pothuajse gjithë 
kompanitë të cilat do diskutohen në sektorët në vijim. Kompanitë e 
intervistuara, edhe pse të ndryshme si në fushën e veprimit dhe në madhësi 
dhe organizim, e dinin shumë mirë rëndësinë dhe nëvojën e manaxhimit të të 
dhënave dhe big data. Këto kompani e dinë gjithashtu se duhen zhvillime në 
sistemet e tyre dhe përmirësime të tyre.  
3.4.1 Përmirësime në marrëdhënie me klientin  
Mundësitë që të ofron menaxhimi i të dhënave në raport me klientin janë 
të pafundme dhe me rëndësi të vecantë për kompanitë. Big data të bën të 
njohësh më mirë klientin dhe t’i përgjigjesh nevojave të tij më shpejtë.  
Qëllimi është të kuptosh çfarë është në mendjen e konsumatorit, të 
parashikosh  dëshirat dhe nevojat e tij. 
Për shembull, me anë të një sistemi CRM është e mundur të marrësh 
informacion për konsumatorët strategjik. Me këto sisteme bëhet e qartë 
ku janë avantazhet më me vlerë për konsumatorët dhe i mban klientët të 
kënaqur duke i mbajtur të lidhur me kompanitë njëkohësisht. Me rritjen 
e të dhënave rriten edhe mundësitë për organizatat në treg. Një mënyrë 
se si mund të arrihet kjo është duke parë në databazë se çfarë kërkon 
klienti. Konsultohesh me databazën për kërkesat e tij dhe duke u bazuar 
te profili i tij dhe te të dhënat historike gjen specifikisht çfarë kërkon ky 
klient.  
 
Kuptojmë nga shembulli i mësipërm se si mund të parashikojmë se çfarë 
kërkon klienti për ta përdorur në të ardhmen. Kjo ndikon dhe në proceset 
e organizatës. Duke u bazuar te klientët krijon paraprakisht procese 
bazuar te ta.  
3.4.2 Përmirësime në vendimarrje  
Intervistat me dy kompanitë e bënë edhe me të qartë faktin se shikonin 
mundësi përmirësimi në procesin e vendimarrjes me anë të big data. 
Uniformiteti në të dhëna ishte shume i rëndësishëm për ta. Uniformiteti 
----------------Page (20) Break----------------
22 
 
në të dhëna sjell uniformitet në raporte dhe e bën më të thjështë 
krahasimin e raporteve të mëparshme me raportet aktuale.  
 
Përvec pjesës së uniformitetit të të dhënave, mbledhja e të dhënave me 
anë të sistemeve më të shpejta dhe të besueshme ndihmon në 
vendimarrje. Me anë të këtyre sistemeve punonjësit nuk kanë pse të 
mbledhin të dhëna manualisht dhe ti ruajnë të dhënat me shkrim. Për ta 
lidhur me vendimarrjen, kjo mënyrë e automatizuar e mbledhjes së të 
dhënave i bën këto të dhëna më të besueshme e për pasojë dhe vendimet 
e bazuara në to më të sakta.  
Punjonjësit falë dixhitalizimit kursejnë kohë dhe mund ta përdorin kohën 
për proceset e tjera që lidhen me të dhënat, si përshembull analizimi.  
 
Për më tepër, përdorimi i të dhënave sjell përfitime dhe në nivelin 
operacional që bazohet në punët e përditshme të organizatës. Avantazhi i 
dixhitalizimit të proceseve në lidhje me të dhënat është që menaxherët 
marrin vendime më shpejtë. Për shembull, kur ka një problem me 
funksionimin e kompanisë, të dhënat i japin një ide se çfarë mund të mos 
shkojë si duhet dhe menaxheri merr vendime më shpejtë.  
 
Të dhënat sjellin edhe përfitime operacionale duke përmirësuar 
komunikimin mes entiteteve të ndryshme. Tradicionalisht, kompanitë 
kishin sisteme të ndryshme për entitete të ndryshme. Për pasojë sistemet 
e entiteve të ndryshme nuk ishin të lidhur me njëri-tjetrin. Entitete të 
ndryshne nuk e dinin se cfarë ndodhnin të entitetet e tjera. Duke 
përdorur sistemet e duhura entitetet kanë komunikimin më të thjeshtë 
mes tyre dhe kjo ndihmon jo vetëm në përshpejtimin e proceseve, por 
edhe në një vendimarrje më të mirë. Duke përdorur të dhënat, kemi edhe 
standartizim të proceseve. Duke përdorur big data bëhet më e lehtë të 
analizosh të dhënat dhe përdorimi i big data bën analizat më 
“inteligjente”. Standartizimi bën që sistemet të kenë njëfarë autonomie 
dhe të arrinë të nxjerrin zgjidhje inteligjente me anë të të dhënave që 
kanë në dispozicion. 
4. Sugjerime teknologjike dhe çështje etike të big data 
Në sektorët e kaluar është rishikuar literatura në lidhje me big data, është 
trajtuar problemi i rritjes eksponenciale të big data dhe është studjuar 
marrëdhënia e kompanive shqiptare me këtë trend. Nga secili prej sektorëve 
dalim në një përfundim: big data janë sfiduese, kanë përfitimet e tyre dhe më 
kryesorja mënyra se si menaxhohen big data janë me anë të teknologjisë. Në 
këtë kapitull, do të trajtohen disa teknologji që janë krijuar enkas për 
menaxhimit të big data. Këto teknologji janë thelbi i menaxhimit të big data, pa 
----------------Page (21) Break----------------
23 
 
to nuk do të kishim përfitimet e big data në masën që kanë sot kompanitë që 
kanë arritur t’i implementojnë me sukses këto teknologji.  
4.1 Big Data Hadoop 
Hadoop është një mjet (tool) open source nga Apache Software Foundation 
(ASF). Kur flasim për open source e kemi fjalën për programe të cilat kanë 
kodin burim të hapur ku të gjithë mund ta modifikojnë. Nëse një funksion i 
caktuar nuk i përmbush nevojat e tua ti mund ta ndryshosh kodin që t’i 
përshtatet. Shumica e kodit të Hadoop është shkruar nga Yahoo, IBM, 
Facebook dhe Cloudera. Është një framework eficent për të kryer procese në 
nyje të clusters. Clusters dmth grupe sistemesh të lidhura me LAN. Hadoop 
ofron procesim paralel.  
 
Hadoop përbën më shumë se 90% të tregut të big data. Le të eksplorojmë pak 
pse është kaq popullor. Hadoop nuk është thjeshtë dhe vetëm sistem ruajtesh 
të të dhënave, por është një platformë për ruajte dhe procesim të dhënash. 
Është një sistem i shkallëzuar pra më shumë nyje mund të shtohen në “fly. 
Është tolerant ndaj gabimeve dhe ashtu si e përmendëm më parë është open 
source (kodi modifikohet sipas nevojave) [Flair, T. (2016)]. 
 
Arkitektura e hadoop 
 
Hadoop punon sipas arkitekturës pardon – skllav (master-slave). Ka një nyje 
padron dhe një numër të caktuar nyjesh skllav që janë nyje që realisht 
punojnë. Nyja padron duhet të mbështetet në konfigurimin e hardëare dhe jo 
thjesht në komoditete të hardëare. Kjo është e rëndësishme sepse nyja padron 
është qendra e Hadoop cluster [Flair, T. (2016)]. Nyja padron ruan meta 
datat, që janë të dhënat e të dhënave, kurse nyjet skllav janë nyjet që ruajnë 
të dhënat. Të dhënat ruhen dhe janë të shpërndara në cluster. Klienti lidhet 
me nyjen padron për të bërë cdo punë.  
 
Sistemi i shpërndarë i të dhënave Hadoop (HDFS) 
 
Hadoop distributed file system është hapësira kur ruhen të dhënat në Hadoop 
në mënyrë të shpërndarë (distributed). Në nyjen padron një daemon që quhet 
namenode ekzekutohet për HDFS-në. Nyjet skllav thërriten si datanode (nyje 
të dhënash). Namenode-et ruajnë të dhënat metadatat dhe menaxhon 
datanodet teksa datanode-et ruajnë të dhëna dhe kryejnë detyrën reale.  
 
 
 
 
----------------Page (22) Break----------------
24 
 
Hadoop MapReduce  
 
Hadoop MapReduce është shtresa që kryen procesimin e Hadoop. 
MapReduce është model programimi i dizenjuar për të procesuae volumet e 
mëdha të të dhënave në paralel duke e ndarë punën në sete punësh të 
pavarura. Duhet të vendosësh logjikën e biznesit në MapReduce dhe ajo 
është e aftë të procesojë të dhënat në mënyrën e duhur në bashkëpunim me 
framework. Puna e përfundur pasohet nga përdoruesi te nyjet padron duke u 
ndarë në detyra të vogla dhe pastaj nga padroni pasohen respektivisht te nyjet 
skllav.  
4.2 Data Mining 
Në kapitujt më sipër folëm për llojet e të dhënave dhe se si një problem janë 
të dhënat të tipeve të ndryshme si të dhëna nga sensorë, të dhëna në formën e 
fotove, të dhënat tekst. Kombinimi i të gjitha këtyre na jep të dhëna 
heterogjene të dhëna të grupuara së bashku, por të natyrave të ndryshme.  Për 
procesimin dhe menaxhimin e këtyre të dhënave na ndihmon data mining. 
Data mining përfshin eksplorimin dhe analizimin e të dhënave të sasive të 
mëdha. Inteligjenca Artificiale dhe statistika janë fusha të cilat i zhvillojnë 
këto teknika. Ky seksion eksploron karakteristikat e aplikimeve të procesimit 
të big data duke e parë nga këndvështrimi i data mining.   
 
Data mining për Big Data  
 
Kryesisht, qëllimi i data mining është ose klasifikimi ose parashikimi. Në 
klasifikim, data mining i ndan të dhënat në grupe. Për shembull, një marketer 
mund të ndajë konsumatorët që e pëlqejnë një shërbim të caktuar dhe ata që 
nuk e pëlqejnë. 
Në parashikim, data mining parashikon vlerën e një variabli të caktuar. Për 
shembull, në këtë rast marketeri do të parashikojë se sa përsona do e pëlqejnë 
një produkt.   
 
Algoritmet që përdoren në data mining vijojnë si më poshtë [Ghoting A. and 
Pednault, E. (2009)]:  
• Klasifikimi i pemëve - Një teknikë e data-mining që përdoret për të 
klasifikuar një variabël të kategorizuar bazuar në matjet e një ose më 
shumë variablave parashikues. Rezultati është një pemë me nyje dhe 
lidhje mes nyjesh që mund të lexohen për të formuar rregullat e 
kushtëzimit if dhe then.  
• Regresioni logjik – Një teknikë statistikore që është variant i 
regresionit standart por zgjeron konceptet që lidhen me klasifikimin. 
----------------Page (23) Break----------------
25 
 
Prodhon një formulë që parashikon probabilitetin e ndodhjes së një 
ngjarje.  
• Rrjetet neutralë – Një algoritëm software që modelohet pas 
arkitekturës paralele. Rrjeti konsiston në inputet e nyjeve, shtresave të 
fshehura dhe nyjeve output. Çdo njësi ka një peshë. Të dhënat cohen 
te input node dhe algoritmi përshtat peshat derisa ta ndalojë një kriter 
i caktuar.  
• Teknikat clustering si K- Një teknikë që identifikon grupet e 
rekordeve të ngjashme. Teknika K e clustering përllogarit distancën 
midis rekordeve dhe drejton rrjedhën te të dhënat historike.  
 Një shembull i pemëve të klasifikimit do të ishte rasti i një situate të një 
kompanie telefonike. Marrim rastin kur kjo kompani do të përcaktojë cilët 
janë klientët që banojnë brenda qytetit dhe duan të ndërpresin lidhjen 
telefonike.  
Kompanua telefonike ka informacion për atributet e mëposhtme: për sa kohë 
e ka përdorur klienti këtë shërbim, sa shpenzon për këtë shërbim, a ka pasur 
problematika lidhja, ku jeton klienti, cfarë moshe ka, a ka shërbime të tjera 
përvec shërbimit telefonik dhe nëse vazhdon ta ketë shërbimin.   
Në këtë rast, të dhënat ndahen në të dhëna trajnimi dhe të dhëna test. Të 
dhënat e trainimit konsistojnë në observime dhe në outcome. Algoritmi 
ekzekutohet te të dhënat e trainimit dhe krijon një pemë që mund të lexohet 
si një set rregullash. Për shembull, nëse konsumatorët kanë qenë klientë të 
komoanusë për më shumë se dhjetë vjet dhe janë mbi 60 vjeç, gjasat janë që 
klienti të vazhdojë me shërbimin e kompanisë. Këto rregulla ekzekutohen te 
të dhënat test për të përcaktuar se sa i mirë është modeli i krijuar. Krijohet 
një matrice me të gjitha rastet kur rregullat kanë qenë korrekte ose 
inkorrekte, pra klasifikohen rastet e suksesit dhe dështimit.  
Nëse modeli ka patur më shumë suksese se dështime, ky model përdoret dhe 
te të dhëna të tjera. Bazuar në model kompania mund të marrë vendime. Për 
shembull, nëse modeli i nxjerr se disa klientë kanë gjasa më të shumta për t’u 
larguar, kompania mund t’u bëjë oferta speciale këtyre klientëve.  
 
4.3  Çështjet etike të big data 
Duke qenë se kemi një revolucion në big data, një rritje eksponenciale të tyre, një 
fenomen të ri me të cilat kompanitë po përballen së bashku me përfitimet vinë 
dhe probleme etike në lidhje me menaxhimin e të dhënave. Pa bërë një analizë të 
problemeve etike, kompanitë rrezikojnë të bëhen subjekt i problemeve ligjore, 
por mund të ketë edhe prishje të imazhit të tyre deri në falimentim për shkak të 
prishjes së imazhit. Kompanitë më ttë mëdha po hasin probleme në çështjet e 
menaxhimit të të dhënave. Për të kuptuar më mire se si një kompani mund të 
bëhet subjekt, do të krijohet një case study për kompaninë Facebook, që është 
epitoma e kompanisë që menaxhon të dhëna, por që në të njëjtën kohë ka patur 
dhe probleme ligjore lidhur me menaxhimin e të dhënave. Raste pragmatike si 
rasti i Facebook na bën të shikojmë realisht se sa thjeshtë mund të bëhemi pre e 
----------------Page (24) Break----------------
26 
 
cënimit të të drejtave dixhitale të përdoruesve dhe sa probleme ligjore mund të 
lindin nga kjo.  
 
4.4 Rast Studimor – Facebook, mundësitë dhe problemet e privatësisë 
Facebook është një nga rrjetet sociale më të përdorur. Vetë Facebook ka 
deklaruar se çdo ditë sistemi i tyre proceson 2.5 miliard artikuj dhe 500+ 
terabyte të dhënash çdo ditë. Çdo ditë ruhen 2.7 miliardë Pëlqime (Like) dhe 
300 milionë foto [techcrunch]. Mund të themi me siguri se Facebook është 
epitoma e simptomit të Big Data , me një sasi kaq të madhe të të dhënave që 
gjeneron.  Duke u nisur edhe nga polemikat e fundit lidhur me Facebook dhe 
privatësinë e përdoruesve, mendoj se është rasti i përkryer studimor, për të 
kuptuar jo vetëm se si kjo kompani manaxhon të dhënat, por edhe për të 
shqyrtuar dilemat etike që vinë me Big Data. Në këtë studim do të shohim se si 
një nga kompanitë më të susksesshme në botë mbledh të dhënat tona dhe i kthen 
këto të dhëna në përfitim.  
 
Ashtu si u përmend edhe më lartë, Facebook ka qenë pjesë e polemikave lidhur 
me Big Data dhe mënyrën se si menaxhon të dhënat e përdoruesve. Skandali 
nisi me të dhënat që Cambridge Analytica kishte marrë nga përdoruesit e 
Facebook në formën e një quizi. Këto të dhëna ishin përdorur për të bërë studim 
psikologjik të përdoruesve. Të dhënat ishin marrë pa leje, dhe skperimentimet 
psikologjike kishin ndodhur pa dijeninë e përdoruesve. [Jenkins, A. (2018)].  
 
Me sasinë e madhe të të dhënave që Facebook mbledh nga përdoruesit, por edhe 
me bazën e gjerë të përdoruesve mund të kuptojmë se sa fuqi ka kjo kompani, se 
sa lehtësisht mund të manipulojë dhe të eksperimentojë me njerëzit dhe me sa 
lehtësi  dhe saktësi mund të prodhojë informacion nga të këto të dhëna. Disa 
mendojnë, se kjo fuqi të dhënash që Facebook ka është ana tjetër e medaljes së 
një platforme që ka lehtësuar komunikimin mes njerëzve dhe është një çmim që 
duhet të paguhet për revulocionarizimin e komunikimit.  
 
Përpos problemeve të privatësisë dhe etikës së përdorimit të të dhënave duhet 
pranuar se Big Data sikurse mund të keqpërdoret mund edhe të përmirësojë 
marrëdhënien e bizneseve dhe kosnumatorëve në treg. Motivimi kryesor i 
facebook nuk është përdorimi i të dhënave për manipulime psikologjike. 
Motivimi kryesor i përdorimit të të dhënave të Facebook janë reklamat.  
 
Kompanitë që duan të reklamojnë në Facebook përfitojnë nga profilet e 
detajuara të përdoruesve dhe nga historiku i përdorimit të tyre. Si përfitojnë? 
Duke mbledhur të dhënat e përdoruesve, kur kompanitë reklamojnë, ato 
targetojnë vetëm personat që u nevojiten. Psh.: nëse një student ka kërkuar në 
----------------Page (25) Break----------------
27 
 
facebook për programe studimi master, një universitet privat që dëshiron të 
reklamojë programet e veta u shfaqet këtyre studentëve. Ose kompani të tjera që 
duan të reklamojnë produkte kozmetike targetojnë femra te moshës mbi 20 vjeç 
që janë të interesuara për makeup etj.  
Pra të dhënat e marra nga aktiviteti i përdoruesit, shërbejnë për të krijuar profile 
të detajuara konsumatorësh dhe reklamat i përshaten dhe u shfaqen  target 
grupeve të caktuara në bazë të profileve të sipërpërmendura.  
 
Duke përdoru këto teknika, të ardhurat nga reklamat të Facebook u rritën me 
129% nga 2011 në 2013. Një raport i “Statista” tregon të ardhurat e Facebook 
vetëm nga reklamat. Përpos skandaleve të fundit dhe uljes së numrit të 
përdoruesve, vetëm në vitin 2017 të ardhurat nga reklamat ishin 40 miliard 
dollarë amerikan. Kjo na tregon se sa tërheqës janë teknikat e përdorimit të Big 
Data për kompanitë.       
 
Dhe nuk janë vetëm të dhënat e strukturuara që përdoren rëndom. Facebook 
mbledh të dhëna për menyrën se si përdorim mouse-in gjatë kohës që gjendemi 
në facebook, mbledh të dhënat e tipareve tona të fytyrës nga fotot që 
shkarkojmë etj. dhe e gjitha kjo e vendosur në funksion të reklamimit. Facebook 
mbledh të gjitha të dhënat që mundet, për t’u siguruar se reklamat e duhura 
shkojnë te grupi i duhur i konsumatorëve.  
 
 
                              Fig 3.  
                     Burimi: Statista (2018) 
 
Metodat e përdorura janë kritikuar jo pak nga mediat, dhe organizata të 
mbrojtes së të drejtave dixhitale si “Ranking Digital Rights” e kanë vlerësuar 
Facebook me indeksin 53% te sa arrin t’i mbrojë të dhënat e përdoruesve. Sipas 
----------------Page (26) Break----------------
28 
 
kësaj organizate, Facebook nuk është I qartë mjaftueshëm te termat e 
përdorimit, përdoruesit nuk e kuptojnë se si përdoren të dhënat  tyre. 
 
Për ta bërë gjithë këtë proces më transparent, Facebook ka krijuar një skuadër 
që manaxhon të dhënat dhe ka krijuar një faqe që merret specifikisht me 
studimit e të dhënave nga Facebook [Harman, M. (2018)]. Atje Facebook ndan 
gjetje të rëndësishmë sociale bazuar te të dhënat dhe metodat që përdor për të 
arritur në këto përfundime.  
 
Në total, mendoj se problemet e Facebook vinë si pasojë e suksesit të madh të 
kompanisë dhe si pasojë e sfidës që sjell menaxhimi i Big Data. Ka mësime të 
vlefshme për t’u nxjerrë nga eksperienca e Facebook. E para që na mëson janë 
problemet etike dhe ligjore që rrezikojnë të sjellin Big Data. Nëse nuk tregohet 
transparencë në procesin e përdorimit të tyre, kompanitë rrezikojnë të bëhen 
objekt i kritikave (që dëmtojnë imazhin e kompanisë), dhe objekt i 
problematikave ligjore.  
4.5 Kufijtë etik të kompanive 
Ligjet dhe rregullat i drejtojnë kompanite kur vjen çështja te big data. Çdo shtet 
ka ligjet dhe rregullat e veta, por në një mjedis global ku shpesh operojnë 
kompanitë që gjenerojnë big data janë çështje etike që duhet të konsiderojë cdo 
kompani që menaxhon dhe analizon të dhënat. Jo çdo gjë që është e mundur të 
bëhet është edhe e ligjshme. Atje kur ka mundësi të mëdha për kompanitë, po aty 
ka dhe risqe.  
Kur një kompani dëshiron që të aplikojë analiza të big data për të rritur 
performanën, si duhet ta dinë kompanitë se çfarë është etike? 
 
Ajo çfarë është etike apo jo është subjektive. Ajo që për një individ është etike 
për dikë tjetër mund të mos jetë. Individët janë ata që përcaktojnë cila sjellje 
organizative është apo nuk është etike. Kush e përcakton se çfraë është e drejtë 
apo jo?  
Për vetë faktin se çështjet etike janë subjektive dhe shumë persona kanë 
këndvështrime të ndryshme, kompania duhet të jetë e kujdesshme. Kjo sugjeron 
se organizatat duhet të konsultohen gjerësisht në mënyrën si përdorin teknologjitë 
dhe të krijojnë politika që argumentohen dhe shpjegohen shumë mirë për arsyet 
pse janë krijuar.  
 
Kompanitë duhet të kujdesen për[Chessel, M. (2014)]:  
 
• Kontekstin – Me çfarë qëllimi janë mbledhur të dhënat? Me çfarë 
qëllimi po përdoren të dhënat? Sa larg kontekstit janë analizat dhe 
mbledhjet e të dhënave? A është gjëja e duhur për t’u bërë?  
----------------Page (27) Break----------------
29 
 
• Miratimi dhe Zgjedhja – Çfarë zgjedhjesh u lihen përdoruesve dhe 
klientëve? A e dinë këta të fundit se po bëjnë një zgjedhje? A e kuptojnë 
ata se për çfarë po bien dakord? A kanë ndonjë mundësi për të refuzuar? 
Çfarë alternativash ofrohen?  
• Arsyeja -  A është thellësia e përdorimit të të dhënave dhe mënyra si 
përdoren ato të arsyeshme? 
• Pronësia – Kush i ka në pronësi rezultatet e analizave? Cilat janë 
përgjegjësitë e personave që i kanë në pronësi?  
• Konsiderimi – Cilat janë pasojat e të dhënave?  
• Aksesi – Kush ka mundësinë t’i aksesojë të dhënat?  
• Përgjegjësia – Si gjenden difektet dhe si mund të riparohen ato? Kush 
është përgjegjës për këto difekte?  
 
 Duke marrë në konsideratë të gjitha këto na krijohen një framework i 
ndërgjegjshmërisë së etikës. Ky framework është krijuar nga Mbretëria e 
Bashkuar dhe nga Ireland Technical Consultancy Group (TCG) për të ndihmuar 
njerëzit të krijojnë politika etike për përdorimin e të dhënave.  
Duke qenë të vëmendshëm dhë transparentë në mënyeën si përdorim të dhënat, 
kompania do t’i limitojë risqet që lidhen me çështjet etike të përdorimi të big 
data. Me teknologji të mira, me një kulturë të mirë organizate dhe me burimet e 
nevojshme, duke patur parasysh pyetjet që u ngritën më sipër mund të themi se 
marrim të mirat nga big data duke limituar riskun për të patur probleme ligjore 
dhe etike. 
 
5. Konkluzione dhe sugjerime 
Me rritjen e avancimeve teknologjike dhe me rritjen e përdoruesve të rrjeteve sociale 
dhe teknologjisë, po ndodh një revolucion me të dhënat. Ato po shtohen cdo ditë e më 
shumë, me sasi marramendëse. Ky fenomen i rritjes së të dhënave ne vëllim, shpejtësi 
dhe sasi të mëdha quhet big data. Big data, parë nga këndvështrimi i kompanive, 
krijon mundësi të reja në treg, por në të njëjtën kohë edhe sfida të pa ndeshura më 
parë.  
Nga studimet më të fundit, ka dalë se të dhënat po rriten në mënyrë eksponenciale. 
Nga gjithë të dhënat historike që janë mbajtur, 90% e tyre janë krijuar vetëm dy vitet 
e fundit. Pritet që numri i të dhënave të shkojë në 40 zetabyte brenda vitit 2020. Kjo 
rritje me ritme kaq të shpejta është një fenomen i ri që kërkon mënyra jo konvecionale 
trajtimi. Sigurisht, për të akomoduar këto të dhëna na ndihmojnë teknologjitë e reja që 
janë krijuar si Data Hadoop apo Data mining.  
Por sic e thamë, big data krijojnë sfida, jo vetëm për kompanitë e mëdha të përmasave 
të Google apo Facebook, por edhe për kompani më të vogla që duan të jenë 
----------------Page (28) Break----------------
30 
 
konkuruese në treg. Sfidat më të mëdha te kompanive lidhen me sasinë e madhe të të 
dhënave të pastrukturuara, mungesën e shkencëtarëve të të dhënave dhe kostot shtesë 
për t’i tërhëqur, analizat në kohë reale dhe shpejtësia me të cilën duhet të procesohen 
të dhënat, çështje të sigurisë së të dhënave dhe kultura e organizatës me aspektin 
njerëzor, që duhet t’i përshtaten këtyre ndryshimeve.  
Përpos sfidave, u fol edhe për përfitime nga big data. Nga të dhënat mund të 
prodhojmë informacion dhe ky informacion i ndihmon kompanitë me vendimarrjen, 
reduktimin e kostove dhe përmirësimin e proceseve. Duke e njohur më mirë klientin 
dhe duke patur të dhëna për proceset brenda organizatës, kompania ka më tepër 
shance që të ketë sukses. Gjithashtu, me anë të big data mund të identifikojmë klientë 
potencialë dhe të kryejmë vendimmarrje me në qendër konsumatorin.  
U fol se big data është fenomen global, po në Shqipëri a mund të flitet për big data? 
Nëse po deri në çfarë mase? Për t’i dhënë përgjigje këtyre pyetjeve u bë një studim 
kualitativ i kompanive shqiptare me anë të intervistave direkte me menaxherët e 
kompanive . U kuptua se kompanitë shqiptare edhe pse në një masë më të vogël 
kishin filluar të ndjenin nevojën për menaxhimin dhe analizimin e sasive të mëdha të 
të dhënave. Gjithashtu kuptuam se kompanitë janë të ndërgjegjshme për rëndësinë e të 
dhënave dhe kanë ndërmarrë projekte afatgjata që të kenë mundësi të zhvillojnë 
sisteme të përshtatshme për kompanitë (ERP më të mira).  
Pas intervistave me kompanitë shqiptare u kuptua më mirë se ku qëndronin problemet 
e tyre dhe u sugjeruan përmirësime përkatëse dhe teknologji që do e përmirësonin 
mënyrën e menaxhimit të të dhënave. Këto teknologji përfshinë Data Hadoop dhe 
Data mining. Perveç këtyre software dhe algoritmave u sugjeruan dhe databazat e 
përshtatshme për tipe të ndryshme të dhënash, si ato të strukturuara ashtu edhe të 
pastruktuara.  
Më tej, u eksplorua mjedisi etik i big data dhe analizimit të të dhënave. Për të kuptuar 
praktikisht çfarë problemesh mund të lindin u analizua case study i kompanisë 
Facebook. Atje kuptuam se sa e thjeshtë është të bëhësh pre e problemeve ligjore. As 
kompani të fuqishme nuk kanë imunitet ndaj çështjeve etike dhe çfarë përcakton 
shoqëria si të drejtë.   
Shpeshherë është e vështirë të përcaktohet se çfarë është etike apo jo për shkak të 
subjektivitetit të çështjes në fjalë. Për këtë arsye, u trajtuan disa pika që ndihmojnë 
kompanitë të mos tejkalojnë kufijtë e asaj çfarë është e pranueshme nga ana sociale 
dhe të mos tejkalojnë kufijtë që përcaktojnë ligjet.  
Si përfundim, u krye një analizë e problemit të rritjes eksponcenciale të big data, u 
trajtuan mundësitë e reja dhe sfidat për bizneset. U eksplorua mjedisi i big data në 
Shqipëri duke u kryer një studim kualitativ. U bënë sugjerimet përkatëse si nga ana 
teknologjike dhe nga ana menaxheriale dhe u rikujtua se përpos përfitimeve, çdo 
kompanie i lind përgjegjësia që ti përdori big data me transparencë dhe mendësi. 
Vetëm në këtë mënyrë, kompanitë mund të gjejnë përgjigje për pyetjet e tyre, dhe në 
të njëjtën kohë të operojnë me integritet dhe përgjegjshmëri.  
 
 
----------------Page (29) Break----------------
31 
 
 
  
 
Referenca 
Abernethy, M. A., Chua, W., Luckett, P. F., & Selto, F. H. (1999). Research in 
managerial accounting: Learning from others' experiences. Accounting & Finance.  
Assunção, M. D., Calheiros, R. N., Bianchi, S., Netto, M. A. S., & Buyya, R. (2015). 
Big Data computing and clouds: Trends and future directions. Journal of Parallel and 
Distributed Computing.  
Brynjolfsson, E., Hitt, L. M., & Kim, H. H. (2011). Strength in numbers: how does 
data-driven decision-making affect firm performance? Cambridge: Working Paper, 
Sloan School of Management, MIT. 
Chessel, M. (2014) Ethics for big data and analytics. Marrë nga 
https://www.ibmbigdatahub.com/sites/default/files/whitepapers_reports_file/TCG%2
0Study%20Report%20-%20Ethics%20for%20BD%26A.pdf 
Choi, N. (2017). Top 30 big data tools for data analysis. Marrë nga http://bigdata-
madesimple.com/top-30-big-data-tools-data-analysis/  
Chow-White, P. A., & Green, S. E. J. (2013). Data Mining Difference in the Age of 
Big Data: Communication and the Social Shaping of Genome Technologies from 
1998 to 2007. International Journal of Communication.  
Davenport, T. H. (2014). Big data at work: dispelling the myths, uncovering the 
opportunities. Boston, Massachusetts: Harvard Business Review Press.  
Demchenko, Y. ( 2013) The Big Data Architecture Framework (BDAF) Outcome of 
the Brainstorming Session at the University of Amsterdam. 
Demirkan, H., & Delen, D. (2013). Leveraging the capabilities of service-oriented 
decision support systems: Putting analytics and big data in cloud. Decision Support 
Systems.  
Dull, R. B., Gelinas, U. J., Jr., & Wheeler, P. R. (2012). Accounting Information 
Systems: Foundations in Enterprise Risk Management. Mason, OH: South-Western 
Cengage Learning.  
Emani, C. K. Nadine, C., Christophe, N. (2015) Univ. Bourgogne Franche-Comté, 
Understandable Big Data: A survey F-21000 Dijon, France  
Fanning, K., & Grant, R. (2013). Big Data: Implications for Financial Managers. 
Journal of Corporate Accounting & Finance.  
----------------Page (30) Break----------------
32 
 
Flair, T. (2016) Big Picture of Big Data – Top 10 Big Data Trends in 2017. Marrë nga 
https://data-flair.training/blogs/big-picture-of-big-data-top-10-big-data-trends-2017/ 
Flair, T. (2016) How to Install Hadoop on multi-node cluster. Marrë nga http://data-
flair.training/blogs/install-hadoop-1-x-on-multi-node-cluster/ 
Frizzo-Barker, J., Chow-White, P. A., Mozafari, M., & Ha, D. (2016). An empirical 
study of the rise of big data in business scholarship. International Journal of 
Information Management. 
Frizzo-Barker, J., Chow-White, P. A., Mozafari, M., & Ha, D. (2016). An empirical 
study of the rise of big data in business scholarship. International Journal of 
Information Management. 
 Ghoting A. and Pednault, E. (2009) An Infrastructure for the Rapid Implementation 
of Parallel Reusable Analytics,‖ Proc. Large-Scale Machine Learning: Parallelism and 
Massive Data Sets Workshop.  
Goes, P. B. (2014). Big Data and IS Research. MIS, 3-8.  
 
Granlund, M., & Malmi, T. (2002). Moderate impact of ERPS on management 
accounting: a lag or permanent outcome? Management Accounting Research, 299-
321.  
Half, R. (2016) Salary Guide. Marrë nga 
https://www.roberthalf.com/sites/default/files/Media_Root/images/at-pdfs/2017-
robert-half-salary-guide-accounting-finance.pdf  
 
Harman, M. (2018) From Start-ups to Scale-ups: Opportunities and Open Problems 
for Static and Dynamic Program Analysis. Marrë nga 
https://research.fb.com/publications/from-start-ups-to-scale-ups-opportunities-and-
open-problems-for-static-and-dynamic-program-analysis/  
 
Jenkins, A. (2018) We're Keeping Track of All of Facebook's Scandals So You Don't 
Have To. Marrë nga http://fortune.com/2018/04/06/facebook-scandals-mark-
zuckerberg/ 
 
Lakshmi C. V. V., Nagendra, K. (2016).  Survey Paper on Big Data. International 
Journal of Advanced Research in Computer Science and Software Engineering.  
McAfee, A. (2002). The Impact of Enterprise Information Technology Adoption on 
Operational Performance: An Empirical Investigation. Production and Operations 
Management.  
----------------Page (31) Break----------------
33 
 
 
McAfee, A., & Brynjolfsson, E. (2012). Big Data: The Management Revolution. 
Harvard Business Review.  
Rizkallah, J. (2017) The Big (Unstructured) Data Problem. Marrë nga 
https://www.forbes.com/sites/forbestechcouncil/2017/06/05/the-big-unstructured-
data-problem/#1a54f309493a 
Sanjay, R. (2015) “ Big Data and Hadoop with components like Flume, Pig, Hive and 
Jaql” International Conference on Cloud, Big Data and Trust 2013, RGPV.    
Saunders, M., Lewis, P., & Thornhill, A. (2009). Research methods for business 
students. Harlow, England: Prentice Hall.  
Shaikh, A. A., & Karjaluoto, H. (2015). Making the most of information technology 
& systems usage: A literature review, framework and future research agenda. 
Computers in Human Behavior.  
Shao, B. B. M., & Lin, W. T. (2016). Assessing output performance of information 
technology service industries: Productivity, innovation and catch-up. International 
Journal of Production Economics.  
Sharma, S. (2016). Expanded cloud plumes hiding Big Data ecosystem. Future 
Generation Computer Systems.  
Vishal, S., Pravin, D. (2013) “ HADOOP SKELETON & FAULT TOLERANCE IN 
HADOOP CLUSTERS ”, International Journal of Application or Innovation in 
Engineering & Management.   
Zhao, Y., Jie W & Cong Liu, ( 2014) “ Dache: A Data Aware Caching for Big-Data 
Applications Using the MapReduce Framework ”,TSINGHUA SCIENCE AND 
TECHNOLOGY.   
 
 
 
----------------Page (32) Break----------------
